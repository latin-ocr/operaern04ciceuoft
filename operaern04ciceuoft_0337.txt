DE OFFICIIS, 11113. 111. CAP. 26. 323

docebimus, ea, quae videntur esse utilia, neque Sunt,
quam sint virtutis inimica. Ac de prudentia quidem,
quam vult imitari malitia; itemque de justitia, quae
semper est utilis, disputatum est. Reliquae sunt duae
partes honestatis, quarum altera in animi excellentis
magnitudine et praestantia cernitur, altera in con-
formatione et moderatione continentiae et tempe-
rantlae.

XXVI. Utile videbatur Ulyssi, (ut quidem poe'tae
tragici prodiderunt ; nam, apud Homerum, optimum
auctorem, talis de Ulysse nulla suspicio est) sed insi-
mulant eum tragoediae, simulatione insaniae militiam
subterfugere voluisse. Non honestum consilium τ at
utile (ut aliquis fortasse dixerit) regnare, et Ithacae
vivere otiose cum parentibus, cum uxore, cum filio.
Ullum tu decus in quotidianis periculis et laboribus
cum hac tranquillitate conferendum putas ἓ Ego
vero istam contemnendam et abjiciendam ς quoniam,
quae honesta non sit, ne utilem quidem esse arbitror.
Quid enim auditurum putas fuisse Ulyssem, si in
illa simulatione perseverasset? qui, cum maximas
res gesserit in bello, tamen haec audiat ab A jace:

‘⁶ Cuju’ ipse princeps juris jurandi fuit,
Quod omnes scitis, solus neglexit fidem.
Furere assimulavit3 ne coiret, institit.
Quod ni Palamedis perspicax prudentia
Istiu' percepset malitiosam audaciam,
Fide sacratum jus perpetuo falleret-,⁹²

Illi vero, non modo cum hostibus, verum etiam cum
fluctibus, (id quod fecit) dimicare melius fuit, quam
deserere consentientem Graeciam ad bellum barbaris
inferendum. Sed dimittamus et fabulas, et externa:
ad rem factam, nostraque, veniamus. M. Attilius
Regulus, cum, consul iterum, in Africa ex insidiis
captus esset, duce Xanthippo Lacedaemonio, impe-
ratore autem patre Hannibalis, Hamilcare, juratus
missus est ad senatum, ut, nisi redditi essent Poenis

