36 DE DIVINATIONE, Lm. 1. ΟΑΡ. 41.

tres, nobili loco natos, apud majores nostros fuisse,
scriptum videmus. Quid? Polyidum Corinthium,
nonne Homerus, et aliis multa, et filio ad Trojam
proficiscenti mortem, praedixisse commemorat? Om-
nino apud veteres, qui rerum potiebantur, iidem 311-
guria tenebant. Ut enim sapere, sic divinare, regale
ducebant, ut testis est nostra civitas· , in qua et reges
augures, et postea privati eodem sacerdotio praediti,
rempublicam religionum auctoritate rexerunt.

XLI. anue divinationum ratio ne in barbaris
quidem gentibus neglecta est: siquidem et in Gal-
lia Druidae sunt, e quibus ipse Divitiacum AEduum,
hospitem tuum laudatoremque, cognovi, qui et na-
turae rationem (quam physiologiam Graeci appellant)
notam 3333 sibi profitebatur3 et, partim auguriis, par-
tim conjectura, quae essent futura, dicebat. Et in
Persis augurantur et divinant Magi, qui congregan-
tur in fano commentandi causa, atque inter se collo-
quendi; quod etiam idem vos quondam facere Nonis
solebatis. Nec quisquam rex Persarum potest esse,
qui non ante Magorum disciplinam scientiamque
perceperit.

Licet autem videre et genera quaedam, et nationes
huic scientiae deditas. Telmessus 111 Caria est. qua
in urbe excellit haruspicum disciplina. Itemque Elis
in Peloponneso familias duas certas habet, Iamida-
rum unam, alteram Clutidarum, haruspicinae nobili-
tate praestantes. In Syna Chaldaei cognitione astro-
rum, sollertiaque ingeniorum, antecellunt. Etruria
autem de coelo tacta scientissime animadvertit3 ea-
demque interpretatur, quid quibusque ostendatur
monstris atque portentis. Quocirca bene apud ma-
jores nostros senatuS, tum, cum florebat lmperium,
decrevit, ut, de principum filiis, sex singulis Etruriae
populis 111 disciplinam traderentur, ne ars tanta, prop-
ter tenuitatem hominum, a religionis auctoritate ab·
duceretur ad mercedem atque quaestum. Phryges

