DE DIVINATIONE, LIB· II. CAP. 39. 83

deinde inventionem, deinde constantiam. Quae est
igitur natura, quae volucres huc et illuc passim va-
gantes efficiat, ut significent aliquid, et tum vetent
agere, tum jubeant, aut cantu aut volatu ,⁹ Cur au-
tem aliis a laeva, aliis a dextra, datum est avibus, ut
ratum auspicium facere possint? Quo modo autem
haec, aut quando, aut a quibus, inventa dicemus ‚⁹
Etrusci tamen habent exaratum puerum auctorem
disciplinae suae: nos quem? Attiumne Navium?
At aliquot annis antiquior Romulus et Remus, ambo
augures, ut accepimus. An Pisidarum, aut Cilicum,
aut Phrygum, ista inventa dicemus? Placet igitur,
humanitatis expertes habere divinitatis auctores?
XXXIX. At omnes reges, populi, nationes, utun-
tur auspiciis. Quasi vero quidquam sit tam valde,
quam nihil sapere, vulgare3 aut quasi tibi ipsi in
judicando placeat multitudo. Quotus quisque 551,
qui voluptatem neget esse bonum? plerique etiam
summum bonum dicunt. Num igitur, eorum fre-
quentia, Stoici de sententia deterrentur? aut num,
plerisque in rebus, sequitur eorum auctoritatem mul-
titudo Ρ Quid mirum igitur, si, in omnibus auspiciis
et omni divinatione, imbecilli animi superstitiosa ista
concipiant; verum dispicere non possint? Quae au-
tem est inter augures conveniens et conjuncta con-
stantia ? Ad nostri augurii consuetudinem dixit En-
mus,
“ Cum tonuit laevum bene tempestate serena„

At Homericus Ulysses, apud Achillem querens de
ferocitate Trojanorum, nescio quid hoc modo nun-
tiat.

‘⁶ Prospera Jupiter his dextris fulgoribus edit.”

Ita nobis sinistra videntur, Graiis et barbaris dextra,
meliora. Quamquam haud ignoro, quae bona sint,
sinistra nos dicere, etiam 51 dextra sint. Sed certe
nostri Sinistrum nominaverunt, exoemique dextrum,

