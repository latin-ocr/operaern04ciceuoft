64 DE DIVINATIONE, Lm. 11. CAP. 13.·

· tes motusque diffusa, quid habere potest commune,
non diam, gallinaceum fel? (sunt enim, qui vel ar-
gutissima 11ωο exta esse dicant) ε sed tauri opimi je-
cur, aut cor, aut pulmo, quid habet naturale, quo
declarari possit, quid futurum sit?

XIII. Democritus tamen non inscite nugatur, ut
physicus: quo genere nihil arrogantius.

“ Quod est ante pedes, nemo spectat: coeli scru-

tantur plagas.''

Verum is tamen, habitu extorum et colore, declarari
censet haec duntaxat, pabuli genus, et earum rerum,
quas terra procreet, vel ubertatem, vel tenuitatem ε
salubritatem etiarn, aut pestilentiam, extis significari
putat. Ο mortalem beatum! cui certo scio ludum
nunquam defuisse. Hunccine hominem tantis delec-
tatum esse nugiS, ut non videret, tum futurum id
verisimile, si omnium pecudum exta eodem tempore
in eumdem habitum se coloremque converterent?
Sed, si eadem hora aliae pecudis jecur nitidum atque
plenum est, aliae horridum et exile; quid est, quod
declarari possit habitu extorum et colore Ρ An hoc
ejusdem modi est, quale Pherecydeum illud, quod
est a te dictum? qui, cum aquam vidisset ex puteo
haustam, terrae motum dixit futurum. Parum, cre-
do, impudenter, quod, cum factus esset motuS, dicere
audent, quae vis id effecerit: etiamne futurum esse,
aquae jugis colore preasentiunt ἓ Multa istiusmodi
dicuntur in scholis: sed, eredere omnia, vide, ne
non s1t necesse.

Verum sint sane ista Democritea vera: quando
ea nos extis exquirimus? aut quando aliquid ejus-
modi ab haruspice, inspectis extis, audivimus? Ab
aqua aut ab igni pericula monent: tum haereditates,
tum damna, denuntiant: fissum familiare et vitale
tractant: caput jecoris ex omni parte diligentissime
considerant ε si vero id non est inventum, nihil pu-
tant accidere pomisse tristius.

