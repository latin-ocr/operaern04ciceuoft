DE OFFICIIS‚L1B. 1. off. 4. ⁴203

enim solum, utrum honestum an turpe sit, deliberari
solet, sed etiam, duobus propositis honestis, utrum
honestius 3 itemque, duobus praepositis utilibus,
utrum utilius. Ita, quam ille triplicem putavit esse
rationem, in quinque partes distribui debere reperi-
tur. Primum igitur est de honesto, sed dupliciter,
tum pari ratione de utili, post de comparatione eo-
rum, disserendum.

IV. Principio, generi animantium omni est a naa
tura tributum, ut se, vitam, corpusque tueatur, de-
clinetque ea, quae nocitura videantur, quaeque ad
vivendum sint necessaria, anquirat et paret, ut pas-
tum, ut latibula, ut alia ejusdem generis. Commune
item animantium omnium est conjunctionis appeti-
tus, procreandi causa, et cura quaedam eorum quae
procreata sunt. Sed, inter hominem et belluam, hoc
maxime interest, quod haec tantum, quantum sensu
movetur, ad id solum, quod adest, quodque praesens
eet, se accommodat, paululum admodum sentiens
praeteritum, aut futurum. Homo autem (quod ratio-
nis aet particeps, per quam consequentia cernit, cau-
sas rerum videt3 earumque progressus, et quasi ante-
cessiones, non ignorat ς similitudines comparat, et re-
bus prementibus adjungit atque annectit futuras) sap
cile totius vitae cursum videt, ad aemque degendam
praeparat πω necessarias. Eademque natura vi ratio-
nis hominem conciliat homini, et ad orationis et ad
vitae societatem ε ingeneratque in primis praecipuum
quemdam amorem in eos qui procreati sunt3 impel-
litque, ut hominum coetus [et celebrationes esse,] et a
se obiri, velit3 ob easque causae studoet parare ea, quae
suppeditent et ad cultum et ad victum3 nec sibi soli,
sed conjugi, liberis, caeterisque, quos caros habeat,
tuerique debeat. Quae cura exsuscitat etiam animos,
et majores ad rem gerendam facit.

, In primisque hominis est propria veri inquisitio,
atque investigatio. Itaque, cum sumus necessariis
negotiis curisque vacui, tum avemus aliquid videre,

