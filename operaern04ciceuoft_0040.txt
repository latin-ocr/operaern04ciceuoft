26 DE DIVINATIONE, LIB. Ι. CAP. 30.

aciem mentis solet, sive deest naturae quidpiam, sive
abundat atque affluit) illa etiam tertia parte animi,
in qua irarum exsistit ardor, sedata atque restincta;
tum eveniet, duabus animi temerariis partibus com-
pressis, ut illa tertia pars rationis et mentis eluceat,
et se vegetam ad somniandum, acremque praebeat z
tum ei visa quietis occurrent tranquilla atque vera-
cia.’' Haec verba ipsa Platonis expressi.

XXX. Epicurum igitur audiemus potius? nam-
que Carneades, concertationis studio, modo ait hoc,
modo illud. At ille quid sentit? sentit autem nihil
unquam elegans, nihil decorum. Hunc ergo ante-
pones Platoni et Socrati ? qui, ut rationem non red-
derent, auctoritate tamen hos minutos philosophos
vincerent. Jubet igitur Plato, sic ad somnum profi-
cisci corporibus affectis, ut nihil sit, quod errorem
animis perturbationemque afferat. Ex quo 'etiam
Pythagoricis interdictum putatur, ne faba vesceren-
tur, quod habet inflationem magnam is cibus, tran-
quillitati mentis, quaerentis vera, contrariam.

Cum ergo est somno sevocatus animus a societate
et a contagione corporis, tum meminit praeteritorum,
praesentia cernit, futura praevidet. J acet enim corpus
dormientis, ut mortui: viget autem et vivit animus ε
quod multo magis faciet post mortem, cum omnino
corpore excesserit: itaque, appropinquante morte,
multo est divinior. Nam et idipsum vident, qui sunt
morbo gravi et mortifero affecti, instare mortem ε
itaque his occurrunt plerumque imagines mortuo-
rum: tumque vel maxime laudi student: eosque
qui secus, quam decuit, vixerunt, peccatorum suo-
rum tum maxime poenitet.

Divinare autem morientes, etiam illo exemplo
confirmat Posidonius, quo affert, Rhodium quem-
dam morientem sex aequales nominasse, et dixisse,
qui primus eorum, qui secundus, qui [deinde] dein-
ceps moritums esset. Sed tribus modis censet Deo-
rum appulsu homines somniare: uno, quod praevi-

