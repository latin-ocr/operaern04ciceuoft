334 DE SENECTUTE, CAP. 2.

ipsum levari volo ε etsi te quidem id modice ac sapi-
enter (sicut omnia) et ferre et laturum esse, certo scio.
Sed mihi, cuin de senectute aliquid vellem scribere,
tu occurrebas dignus eo munere, quo uterque nos-
trsim communiter uteretur. Mihi quidem ita jucun-
da hujus libri confectio fuit, ut non modo omnes abs-
terserit senectutis molestias, sed effecerit mollem
etiam et jucundam senectutem. Nunquam igitur sa-
tis laudari digne poterit philosophia, cui qui pareat,
omne tempus aetatis sine molestia possit degere. Sed
de caeteris et diximus multa, et saepe dicemus: hunc
librum de Senectute ad te misimus.

Omnem autem sermonem tribuimus, non Titho-
no, ut Aristo Chius (ne parum oeset auctoritatis in
fabula),sed sedM. Catoni seni, quo majorem auctorita—
tem haberet oratio; apud quem Laelium et Scipio·
nem facimus admirantes, quod is tam facile senectu-
tem ferat, iisque eum respondentem. Qui si eruditius
videbitur disputare, quam consuevit ipse in suis li-
bris, attribuito Graecis literis, quarum constat eum
perstudiosum fuisse in senectute. Sed quid opus est
plura? jam enim ipsius Catonis sermo explioebit
nostram omnem de senectute sententiam.

ΙΙ. Scipio. Saepenumero admirari soleo cum hoc
C. Laelio, tum caeterarum rerum tuam excellentem,
Μ. Cato, perfectamque sapientiam, tum vel maxime,
quod nunquam senectutem tibi gravem esse sense-
rim, · quae plerisque senibus sic odiosa est, ut onus se
AEtna gravius dicant sustinere. Cato. Rem haud
sane difficilem, Scipio et Laeli, admirari videmini.
Quibus enim nihil opis est in ipsis ad bene beateque
vivendum, iis omnis gravis est aetas. qui autem om-
nia bona a se ipsis petunt, iis nihil potest malum vi-
deri, quod naturae necessitas afferat. Quo in genere
in primis est senectus, quam ut adipiscantur, omnes
optant: eamdem accusant adepti· tanta est incon·
stantia stultitiae, atque perversitas.

Obrepere aiunt eam citius quam putassent. Pri-1

