450 PHAENOMENA.

Atque usque a prora ad celsum sine lumine malum,
A malo ad puppim clara cum luce videtur. 136
Inde gubernaclum, disperso lumine fulgens,

Clari posteriora Canis vestigia condit.

Exin semotam procul, in tutoque locatam,
Andromedam tamen explorans fera quaerere Pistrix
Pergit, et usque sitam validas Aquilonis ad auras 141
Coerula vestigat finita in partibus Austri.

Hanc Aries tegit, et squamoso corpore Pisces,
Fluminis illustris tangentem corpore ripas.

Namque etiam Eridanum cernes in parte locatum
Coeli, funestum magnis cum viribus amnem, 146
Quem lacrymis moestae Pha'e'thontis saepe sorores
sparserunt, letum moerenti voce canentes.

Hunc Orionis sub laeva cernere planta

Serpentem poteris 3 proceraque vincla videbis, 150
Quae retinent Pisces, caudarum parte locata,
Flumine mixta retro ad Pistricis terga reverti.

H ic una stella nectuntur, quam jacit ex se

Pistricis spina valida cum luce refulgens.

Exinde exiguae tenui cum lumine multae, 155
Inter Pistricem fusae sparsaeque, videntur.

Ante gubernaclum, stellae, quas contegit omnis
Formidans acrem morsum Lepus: his neque nomen,
Nec formam veteres certam statuisse videntur.
Nam, quae sideribus claris natura polivit, 160
Et vario pinxit distinguens lumine formas,

H aec ille astrorum custos ratione notavit,

Signaque signavit coelestia nomine vero z

Has autem, quae sunt parvo cum lumine fusae,
Consimili specie stellas, parilique nitore, 165
Non potuit nobis nota clarare figura.

Exinde, Australem soliti quem dicere Piscem,
Volvitur inferior Capricorno versus ad Austrum,
Pistricem observans, procul illis Piscibus haerens.
At prope conspicies expertes nominis omnes 170
Inter Pistricem et Piscem quem diximus Austri,
Stellas sub pedibus stratas radiantis Aquari.

