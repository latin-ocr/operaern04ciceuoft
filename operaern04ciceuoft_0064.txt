50 DE DIVINATIONE, 11113. 1. Cn». 57.

sarum et notas cernunt: ad quas adhibita memoria
et diligentia, ex monimentis superiorum efficitur w.
divinatio, quae artificiosa dicitur, extorum, fulgurum,
ostentorum, signorumque coelestium.

N on est igitur, ut mirandum sit, ea praesentiri a
divinantibus, quae nusquam sint. Sunt enim omnia,
sed tempore absunt. Atque, ut in seminibus vis in-
est earum rerum quae ex iis progignuntur3 sic in
causis conditae sunt res futurae, quas esse futuras aut
concitata mens, aut soluta somn0, cernit; aut ratio
aut conjectura praesentit. Atque ut ii, qui solis et
lunae reliquorumque siderum ortus, obitus, motus-
que cognorunt, quo quidque tempore eorum futurum
sit, multo ante praedicunt3 sic, qui cursum rerum,
eventorumque consequentiam, diuturnitate pertrac-
tata notaverunt, aut semper, aut, si id difficile est,
plerumque3 quod si ne id quidem conceditur, non-
nunquam certe, quid futurum sit, intelligunt. At·
que haec quidem, et quaedam hujusmodi argumenta,
cur sit divinatio, ducuntur a fato.

LVII. A natura autem alia quaedam ratio eet,
quae docet, quanta sit animi vis sejuncta a corporis
sensibus3 quod maxime contingit aut dormientibus,
aut mente permotis. Ut enim Deorum animi sine
oeulis, sine auribus, sine lingua, sentiunt inter se,
quid quisque sentiat3 ex quo fit, ut homines, etiam
cum taciti optent quid, aut voveant, non dubitent,
quin Dii illud exaudiant; sic animi hominum, cum
aut somno soluti vacant corpore, aut, mente permoti,
per se ipsi liberi incitati moventur, cernunt ea, quae
permixti cum corpore animi videre non possunt.

Atque hanc quidem rationem naturae difficile ἀεὶ
fortasse traducere ad id genus divinationis, quod ex
arte profectum dicimus · sed tamen id quoque rima-
tur, quantum potest, Posidonius, cum esse censet in
natura signa quaedam rerum futurarum. Etenim
Ceos accepimus ortum Caniculae diligenter quotannis
solere servare, coniecturamque capere, ut scribit Pon·

