DE OFFICIIS‚ ΜΒ. ΙΙ. CAP. 18. 279

Quod autem tributum est bono viro et grato, in eo
cum ex ipso fructus est, tum etiam ex caeteris. Te-
meritate enim remota, gratissima est liberalitas: eo-
que eam studiosius plerique laudant, quod summi
cujusque bonitas commune perfugium est omnium.
Danda igitur opera est, ut his beneficiis quam pluri-
mos afficiamus, quorum memoria liberis posterisque
prodatur, ut iis ingratis esse non liceat. Omnes enim
immemorem beneficii oderunt3 eamque injuriam in
deterrenda liberalitate sibi etiam fieri, eumque, qui
faciat, communem hostem tenuiorum putant.

Atque haec benignitas etiam reipublicae utilis est,
redimi e servitute captos, locupletari tenuiores ς quod
quidem vulgo solitum fieri ab ordine nostro in ora-
tione Crassi scriptum copiose videmus. Hanc ergo
consuetudinem benignitatis largitioni munerum longe
antepono. Haec est gravium hominum atque mag-
norum; illa quasi assentatorum populi, multitudinis
levitatem voluptate quasi titillantium.
. Conveniet autem, cum in dando munificum esse,

tum in exigendo non acerbum: in omnique re con-
trahenda, vendendo, emendo, conducendo, locando,
vicinitatibus et confiniis, aequum et facilem3 multa
multis de jure suo cedentem; a litibus vero, quan-
tum liceat, et nescio an paulo plus etiam quam liceat,
abhorrentem. Est enim non modo liberale, paulum
nonnunquam de suo jure decedere, sed interdum
etiam fructuosum. Habenda autem aet ratio rei fa-
miliaris, quam quidem dilabi sinere, flagitiosum est3
sed ita, ut illiberalitatis avaritiaeque absit suspicio.
Posse enim liberalitate uti, non spoliantem se patri·
monio, nimirum is est pecuniae fructus maximus.
Recte etiam a Theophrasto est laudata hospitalitas.
Est enim, ut mihi quidem videtur, valde decorum,
patere domos hominum illustrium illustribus hospi-
tibus : idque etiam reipublicae est ornamento, ho-
mines externos hoc liberalitatis genere in urbe nostra
non egere. Est autem etiam vehementer utile iis qui

