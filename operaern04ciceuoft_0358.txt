344 DE snnncwm, cin». 10.

defectio virium adolescentiae vitiis efficitur saepius,
quam senectutis. Libidinosa etenim et intemperans
adolescentia effetum eorpus tradit senectuti.

Cyrus quidem, apud Xenophontem, eo sermone,
quem moriens habuit, cum admodum senex esset,
negat se unquam sensisse senectutem suam imbecil-
liorem factam, quam adolescentia fuisset. Ego L.
Metellum memini, puer, (qui, cum quadriennio post
alterum consulatum pontifex maximus factus esset,
viginti et duos annos ei sacerdotio praefuit) ita bonis
esse viribus extremo tempore aetatis, ut adolescentiam
non requireret. Nihil necasse est mihi de me ipso
dicere3 quamquam est id quidem senile, aetatique
nostrae conceditur.

X. Videtisne, ut apud Homerum saepissime N es-
tor de virtutibus suis praedicet? tertiam enim jam
aetatem hominum vivebat: nec erat ei verendum,
ne, vera de se praedicans, nimis videretur aut insolens
aut loquax. Etenim (ut ait Homerus) ex ejus lingua
melle dulcior fluebat oratio; quam ad suavitatem
nullis egebat corporis viribus: et tamen dux ille
Graeciae nusquam optat, ut Ajacis similes habeat de-
cem, at ut Nestoris3 quod si acciderit, non dubitat,
quin brevi Troja sit peritura.

Sed redeo ad me. Quartum annum ago et octoge-
simum: equidem posse vellem idem gloriari, quod
Cyrus. sed tamen hoc queo dicere, non me quidem
iis esse viribus, quibus aut miles bello Punico, aut
quaestor eodem bello, aut 00115111 111 Hispania fuerim,
aut quadriennio post, cum, tribunus militaris, de-
pugnavi apud Thermopylas, M’ Acilio Glabrione
consule: sed tamen (ut vos videtis) non plane me
enervavit nec afflixit senectus: non curia vires meas
desiderat, non Rostra, non amici, non clientes, non
hospites z nec enim unquam sum assensus veteri 1111
laudatoque proverbio, quod monet, mature fieri se-

nem, si diu velis esse senex. Ego vero me minus diu

