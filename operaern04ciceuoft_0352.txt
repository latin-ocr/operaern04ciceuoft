338 DE SENECTUTE, CAP- 6.

rem id, quod evenit, illo exstincto, fore, unde disce-
rem, neminem.

V. Quorsum igitur haec tam multa de Maximo?
quia profecto videtis, nefas esse dictu, miseram fuisse
talem senectutem. Nec tamen omnes possunt esse
Scipiones, aut Maximi, ut urbium expugnationes,
ut pedestres navalesve pugnas, ut bella a se gesta,
triumphosque, recordentur. Est etiam quiete et pure
et eleganter actae aetatis placida ac lenis senectus,
qualem accepimus Platonis, qui, uno et octogesimo
anno, scribens mortuus θεῖς qualem Isocratis, qui
eum librum, qui ‘⁶ Panathenaicus’' inscribitur, quar-
to et nonagesimo anno scripsisse se dicit, · vixitque
quinquennium postea: cujus magister, Leontinus
Gorgias, centum et septem complevit annos; neque
unquam in suo studio atque opere cessavit. qui,
cum ex eo quaereretur, cur tamdiu vellet esse in vita?
“Nihil habe0,” inquit, “ quod incusem senectu-
tem.'' Praeclarum responsum, et docto homine dig.
num! Sua enim vitia insipientes, et suam culpam,
in senectutem conferunt: quod non faciebat is, cujus
modo mentionem feci, Ennius3

“ Sicut fortis equus, spatio qui saepe supremo
Vicit Olympia, nunc senio confectu' quiescit?

Equi fortis et victoris senectuti comparat suam· ‚
quam quidem probe meminisse potestis. anno enim
undevicesimo post ejus mortem, hi consules, ’1 .
Flamininus et M’ Acilius, faeti sunt. ille autem
Caepione, et Philippo iterum, consulibus, mortuus
est: cum ego quidem, V et LX annos natus, legem
Voconiam voce magna, et bonis lateribus, suasissem.
Annos LXX natus (tot enim vixit Ennius) ita fere-
bat duo, quae maxima putantur onera, paupertatem
et senectutem, ut eis paene delectari videretur.
Etenim, cum contemplor animo, reperio quatuor
musas, cur senectus misera videatur· unam, quod
avocet a rebus gerendis· alteram, quod corpus faciat

