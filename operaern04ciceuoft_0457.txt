TIMAEUS. CAP. 13. 443

curriculum vivendi a natura datum confecerit, ad
inud astrum, quocum aptus fuerit, revertetur. Qui
autem immoderate et intemperate vixerit, eum se-
cundus ortus in figuram muliebrem transferet: et,
si ne tum quidem finem vitiorum faciet, gravius
etiam jactabitur ς et in suis moribus simillimas figu-
ras pecudum et ferarum transferetur: neque malo-
rum terminum prius adspiciet, quam illam sequi
coeperit conversionem, quam habebat in se ipse,
ejusdem et unius, simul innatam et insitam. Quod
tum eveniet, cum illa, quae ex igne, ae're, aqua, at-
que terra, turbulenta et rationis expertia insederint,
denique ratione depulerit, et ad primam atque opti-
mam affectionem animi pervenerit.

XIII. Quae cum ita designasset, seseque, si quid
postea fraudis aut vitii evenisset, extra ornnem culpam
causamque posuisset ; alios in solem, alios in lunam,
alios in reliquas mundi partes, quae sunt ad spatio-
rum temporis significationem notae constitutae, spar-
gens quasi serebat. Post autem sationem eam, Diis
(ut ita dicam) junioribus permisit, ut corpora mor-
talia effingerent, quantumque esset reliquum ex hu-
mano animo, quod deberet accedere, id omne, et
quae sequentia essent, perpolirent, et absolverent:
deinde ut huic animanti principes se ducesque prae-
berent, vitamque ejus pulcherrime regerent, et gu-
bernarent: nisi quatenus ipse sua culpa sibi aliquid
miseriae quaereret. Atque is quidem, qui cuncta
composuit, constanter in suo manebat statu: qui
autem erant ab eo creati, cum parentis ordinem
cognovissent, hunc sequebantur. Itaque, cum acce-
pissent immortale principium mortalis animantis,
imitantes genitorem et effectorem sui, particulas ignis,
et terrae, et aquae, et aeris, a mundo, quas rursus red-
derent, mutuabantur3 easque inter se copulabant,
haud iisdem vinculis, quibus ipsi erant colligati3 sed
talibus, quae cerni non possent propter parvitatem,
crebris quasi cuneolis injectis, unum efficiebant ex

