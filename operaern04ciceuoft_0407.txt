DE ΑΜιειΤιΑ, οη. 22. 393

manis quidquam bonum norunt, nisi quod fructuo-
sum sit; et amicos, tamquam pecudeS, eos potissi-
mum diligunt, ex quibus sperant se maximum fruc-
tum esse capturos. Ita pulcherrima issa et maxime
naturali carent amicitia, per se et propter se expe·
tenda: nec ipsi sibi exemplo sunt, haec vis amicitiae
qualis et quanta sit. Ipse enim se quisque diligit,
non ιιι aliquam a se ipse mercedem exigat caritatis
suae, sed quod per se sibi quisque carus est: quod
nisi idem in amicitiam transferatur, verus amicus
nunquam reperietur: est enim is quidem tamquam
alter idem.

Quod si hoc apparet ιιι bestiis, volueribus, nanti-
bus, agrestibus, cicuribus, feris, primum ut se ipsae
diligant (id enim pariter cum omni animante nasci-
tur), deinde, ut requirant atque appetant, ad quas se
applicent, ejusdem generis animantes; idque faciunt
cum desiderio, et cum quadam similitudine amoris
humani; quanto id magis ιιι homine fit natura, qui
et se ipse diligit, et alterum anquirit, cujus animum
ita cum suo misceat, ut efficiat paene unum ex duo-
bus ἓ

XXII. vSed plerique perverse (ne dicam, impuden-
ter) amicum habere talem volunt, qu ales ipsi esse non
possunt: quaeque ipsi non tribuunt amicis, haec ab
iis desiderant. Par est autem, primum ipsum esse
virum bonum, tum alterum similem sui quaerere. In
talibus ea, quam jamdudum tractamus, stabilitas ami-
citiae confirmari potest: cum homines benevolentia.
conjuncti, primum cupiditatibus iis, quibus caeteri
serviunt, imperabunt, deinde aequitate justitiaque
gaudebunt3 omniaque alter pro altero suscipiet;
neque quidquam unquam, nisi honestum et rectum,
alter ab altero postulabit. neque solum se colent
inter se, ac diligent, sed etiam verebuntur: nam
maximum ornamentum amicitiae tollit, qui ex ea
tollit verecundiam.

‚Itaque in iis perniciosus est error, qui existimant,

