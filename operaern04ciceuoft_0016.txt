2 DE DIVINATIONE, Lm. Ι. CAP. 2.

daei (non ex artis, sed ex gentis, vocabulo nominati),
diuturna observatione siderum, scientiam putantur
effecisse, ut praedici posset, quid cuique eventurum,
et quo quisque fato natus esset. Eamdem artem
etiam AEgyptii longinquitate temporum innumerabi-
libus paene saeculis consecuti putantur. Cilicum au-
tem et Pisidarum gens, et his finitima Pamphylia,
(quibus nationibus praefuimus ipsi) volatibus avium
cantibusque, ut certissimis signis, declarari res fu-
turas putant. Quam vero Graecia coloniam misit in
AEoliam, Ioniam, Asiam, Siciliam, Italiam, sine
Pythio, aut Dodonaeo, aut Hammonis oraculo? aut
quod bellum susceptum ab eit sine consilio Deorum
est Ρ

ΙΙ. N ec unum genus est divinationis publice pri-
vatimque celebratum. Nam, ut omittam caeteros
populos, noster quam multa genera complexus est!
Principio, hujus urbis parens, Romulus, non solum
auspicato urbem condidisse, sed ipse etiam optimus
augur fuisse, traditur. Deinde auguribus et reliqui
reges usi: et, exactis regibus, nihil publice sine au-
spiciis nec domi nec militiae gerebatur. Cumque
magna vis videretur esse et in impetrandis consulen-
disque rebus, et in monstris interpretandis ac pro-
curandis, in haruspicum disciplin313 omnem hanc ex
Etruria scientiam adhibebant, ne genus esset ullum
divinationis, quod neglectum ab iis videretur. Et,
cum duobus modis animi, sine ratione et scientia,
motu ipsi suo soluto et libero incitarentur3 uno fu-
rente, altero somniante3 furoris divinationem Sibyl-
linis maxime versibus contineri arbitrati, eorum de-
cem interpretes delectos e civitate esse voluerunt. Ex
quo genere saepe hariolorum etiam et vatum furi-
bundas praedictiones (ut, Octaviano bello, Cornelii
Culleoli) audiendas putaverunt. N ec vero somnia
graviora, si quae ad rempublicam pertinere visa sunt,
a summo consilio neglecta sunt. Quinetiam, me-
moria nostra, templum Junonis Sospitae L. Julius

