262 DE OFFICIIS, LIB· 11. CAP. 6.

Cum igitur hic locus nihil habeat dubitationis,
quin homines plurimum hominibus et prosint et ob-
sint3 proprium hoc statuo esse virtutis, conciliare
animos hominum, et ad usus suos adjungere. Ita-
que, quae in rebus inanimis, quaeque in usu et trac-
tatione belluarum, fiunt utiliter ad hominum vitam,
artibus ea tribuuntur operosis: hominum autem
studia, ad amplificationem nostrarum rerum promta
ac parata, virorum praestantium sapientia et virtute
excltantur.

Etenim virtus omnis tribus in rebus fere vertitur;
quarum una est in perspiciendo, quid in quinque re
verum sincerumque sit, quid consentaneum cuique,
quid consequens, ex quo quaeque gignantur, quae
cujusque rei causa sit; alterum, cohibere motus
animi turbatos, quos Graeci Παθη nominant; appe-
titionesque, quas illi Ὸρμας, obedientes efficere ra-
tioni; tertium, iis, quibuscum congregamur, uti mo-
derate et scienter, quorum studiis ea, quae natura
desiderat, expleta cumulataque habeamus; per eos-
demque, si quid importetur nobis incommodi, pro-
pulsemus, ulciscamurque eos, qui nocere nobis conati
sint, tantaque poena afficiamus, quantam aequitas
humanitasque patiatur.

VI. Quibus autem rationibus hanc facultatem
assequi possimus, ut hominum studia complectamur,
eaque teneamus, dicemus; neque ita multo post z
sed pauca ante dicenda sunt. Magnam vim esse in
fortuna in utramque partem, vel secundas ad τω vel
adversas, quis ignorat? nam et, cum prospero flatu
ejus utimur, ad exitus pervehimur optatos3 et, cum
reflavit, affligimur. Haec igitur ipsa fortuna caetcros
casus rariores habet3 primum, ab inanimis, procel-
las, tempestates, naufragia, ruinas, incendia3 deinde,
a bestiis, ictus, morsus, impetus. Haec ergo, ut dixi,
rariora. At vero interitus exercituum, ut proxime
trium, saepe multorum3 clades imperatorum, ut nu-

