DE AMICITIA, CAP. 6. 373

inter omnes esset societas quaedam: major autem, ut
quisque proxime accederet: itaque cives potiores
quam 'peregrini3 et propinqui, quam alieni: cum
his enim amicitiam natura ipsa peperit. Sed ea non
satis habet firmitatis: namque hoc praestat amicitia
propinquitati, quod ex propinquitate benevolentia
tolli potest, ex amicitia non potest: sublata enim
benevolentia, amicitiae nomen tollitur, propinquitatis
manet. Quanta autem vis amicitiae sit, ex hoc intel-
ligi maxime potest, quod, ex infinita societate g'ene-
ris humani, quam conciliavit ipsa natura, ita contrac-
ta res est, et adducta in angustum, ut omnis caritas
aut inter duos, aut inter paucOS, jungeretur.

VI. Est autem amicitia nihil aliud, nisi omniurn
divinarum humanarumque rerum, cum benevolentia
et caritate, summa consensio ε qua quidem haud scio,
an, excepta sapientia, quidquam melius homini sit a
Diis immortalibus datum. Divitias alii praeponunt,
bonam alii valetudinem, alii potentiam, alii honores,
multi etiam voluptates. Benuarum hoc quidem ex-
tremum est: illa autem superiora, caduca et incerta,
posita non tam in nostris consiliis, quam in fortunae
temeritate. Qui autem in virtute summum bonum
ponunt, praeclare illi quidem: sed haec ipsa virtus
amicitiam et gignit, et continet3 nec, sine virtute,
amicitia esse ullo pacto potest.

Jam virtutem ex consuetudine vitae sermonisque
nostri interpretemur; nec eam, ut quidam docti,
verborum magnificentia metiamur: virosque bonos
eos, qui habentur, numeremus, Paulos, Catones,
Gallos, Scipiones, Philos. His communis m’ta con-
tenta estz eos autem omittamus, qui omnino nus-
quam reperiuntur. Tales igitur inter viros amicitia
tantas opportunitates habet, quantas vix queo dicere.

Principio, cui potest esse “ vita vitalis'' (ut ait
Ennius), qui non in amici mutua benevolentia con-
quiescat ? Quid dulcius, quam habere, quicum om-
nia audeas sic loqui, ut tecum? Quis esset tantus

(Philos.) voL. IV. 2 x

