ARATI PHAENOMENA‚

A M. Τ. CICERONE ADOLESCENTE,

LATIXE REDDITA.

[Deest principium, cujus tamen Fragmenta aliquot
videre est, ab ipso Cicerone allata, in libro “ Dc
N atur&⁴ Deorum '⁹ secunda]

E quibus hunc subter possis cognoscere fultum.

J am coeli mediam partem terit, ut prius illae
Che1ae‚cum pectus quod cernitur Orionis.

Et prope conspicies parvum sub pectore clam
Andromedae signum, Deltoton dicere Graii 5
Quod soliti, simili quia. forma litera. claret.

Huic spatio. ductum simili latus exstat utrumque·
At non tertia pars lateris· namque est minor illis;
Sed stellis longe densis praeclara relucet.

Inferior paulo est Aries, et flamen ad Austri 10
Inclinatior; atque etiam vehementius illo

Pisces, quorum alter paulo praelabitur ante,

Et magis horrisonis Aquilonis tangitur alis.

Atque horum e caudis duplices velut esse catenae
Dicuntur. sua diversae per lumina serpunt· 15
Atque una tandem in stella communite r haerent,
Quam veteres soliti coelestem dicere Nodum.
Andromedae laevo ex humero si quaerere perges,
Appositum poteris supra cognoscere Piscem.

E pedibus, natum summo Jove Persea vises, 20

