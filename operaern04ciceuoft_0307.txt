DE OFFICIIS, LIB· 111. CAP. 3, 293

omnino scribendum fuisse, quia nunquam posset
utilitas cum honestate pugnare: de quo alterum po-
test habere dubitationem, adhibendumne fuerit hoe
genus, quod in divisione Panaetii tertium est, an
plane omittendum : alterum dubitari non potest, quin
a Panaetio susceptum sit, sed relictum. Nam qui e
divisione tripertita duas partes absolverit, huic ne,
cesse est restare tertiam. Praeterea, in extremo libro
tertio, de hac parte pollicetur se deinceps esse dice

Accedit eodem testis locuples, Posidonius, qui
etiam scribit in quadam epistola, P. Rutilium Rufum
dicere solere, qui Panaetium audierat, ut nemo pic÷
tor esset inventus, qui Coae Veneris eam partem,
quam Apelles inchoatam reliquisset, absolveret (oris
enim pulchritudo reliqui corporis imitandi spem au.-
fierebat) 3⁷ sic ea, quae Panaetius praetermisisset, et
non perfecisset, propter eorum, quae perfecisset, prae-
stantiam, neminem esse persecutum.

I ΙΙ. Quamobrem de judicio Panaetii dubitari non
potest: rectene autem hanc tertiam partem ad ex-
quirendum officium adjunxerit, an secus, de eo for-
tasse disputari potest. Nam, sive honestum solum
bonum est (ut stoicis placet), sive, quod honestum
est, id ita summum bonum est (quemadmodum Pe..
ripateticis nostris videtur), ut omnia, ex altera parte
collocata, vix minimi momenti instar habeant, · dubi-
tandum non est, quin nunquam possit utilitas cum
honestate contendere. Itaque accepimus, Socratem
exsecrari solitum eos qui primum haec, natura cohae-
rentia, opinione distraxissent. Cui quidem ita sunt
Stoici assensi, ut, quidquid honestum esset, id utile
esse censerent, nec utile quidquam, quod non ho-
nestum.

Quod si is esset Panaetius, qui virtutem propterea
colendam diceret, quod ea efficiens utilitatis esset (ut
ii, qui res expetendas vel voluptate vel indolentia.

metiuntur), liceret ei dicere, 121tilit3tem aliquando
c

