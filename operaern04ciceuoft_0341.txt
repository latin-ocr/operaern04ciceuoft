DE OFFICIIS, Lm. 111. ΟΜ». 30. 327 ,

nulla fraus est, ne si juratus quidem id non feceris:

nam pirata non est ex perduellium numero definitus,
sed communis hostis omnium. Cum hoc nec fides
debet, nec jusjurandum esse commune. Non enim
falsum Jurare, perjurare est: sed, quod ex animi tui
sententia juraris, sicut verbis concipitur more nostro,
id non facere, perjurium est. Scite enim Euripides :

“ J uravi lingua, mentem injuratam gero.’'

Regulus vero non debuit conditiones pactionesque
bellicas et hostiles perturbare perjurio. Cum justo
enim et legitimo hoste res gerebatur, adversus quem
et totum jus feciale, et multa sunt ‘jura communia.
Quod ni ita esset, nunquam claros viros senatus vinc-
tos hostibus dedidisset.

XXX. At vero T. Veturius, et Sp. Postumius,
cum iterum consules essent, quia, cum male pugna-
tum apud Caudium esset, legionibus nostris sub Ju-
gum missis, pacem cum Samnitibus fecerant, dediti
sunt his· injussu enim populi senatusque fecerant:
eodemque tempore Ti. Numicius, Q. Maelius, qui
tum tribuni plebis erant, quod eorum auctoritate pax
erat facta, dediti sunt, ut pax Samnitium repudia-
retur. Atque hujus deditionis ipse Postumius, qui
dedebatur, suasor et auctor fuit: quod idem, multis
annis post, C. Mancinus3 qui, ut Numantinis, qui-
buscum sine senatus auctoritate foedus fecerat, dede-
retur, rogationem suasit eam, quam L. Furius et S.
Atilius ex senatus-consulto ferebant: qua accepta,
est hostibus deditus. Honestius hic, quam Q. Pom-
peius, quo (cum in eadem causa esset) deprecante,
accepta lex non est. Hic ea, quae videbatur utilitas,
plus valuit, quam honestas: apud superiores, ‘utili-
tatis species falsa ab honestatis auctoritate superata
est.

At non debuit ratum esse, quod erat actum per
vim. Quasi vero forti viro vis possit adhiberi. Cur
igitur ad senatum proficiscebatur, cum praesertim de

