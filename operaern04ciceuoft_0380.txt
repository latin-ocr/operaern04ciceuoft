M. TULLII CICERONIS
LAELms,

SIVE

DE AMICITIA
DIALOGUS‚

AD

T. POMPONIUM ATTICUM.

-ψ-

Ι. QUINTUS Mucius augur multa narrare de C.
Laelio, socero suo, memoriter et jucunde solebat, nec
dubitare, illum in omni sermone appellare sapientem.
Ego autem a patre ita eram deductus ad Scaevolam,
sumt&⁴ virili toga, ut, quoad possem, et liceret, a senis
latere nunquam discederem. Itaque multa ab eo
prudenter disputata, multa etiam breviter et com-
mode dicta, memoriae mandabam; fierique studebam
ejus prudentia doctior. Quo mortuo, me ad pontifi-
cem Scaevolam contuli; quem unum nostrae civitatis
et ingenio et justitia praestantissimum audeo dicere.
Sed de hoc alias: nunc redeo ad augurem. Cum
saepe multa, tum memini, domi in hemicyclio seden-
tem, ut solebat, cum et ego essem una, et pauci ad-
modum familiares, in eum sermonem illum incidere,
qui tum fere omnibus erat in ore. Meministi enim
profecto, Attice, et eo magis, quod P. Sulpicio ute-

