82 DE DIVINATIONE, 12113. 11. Gn. 38.

banis retenta videtur, a bellicis esse sublata. Et qui-
dem ille dicebat, si quando rem agere vellet, ne
impediretur auspiciis, lectica operta facere iter se
solere. Huic simile est, quod nos augures praeci-
pimus, ne juge auspicium obveniat, ut jumenta ju-
beant disjungere. Quid est aliud nolle moneri a Jove,
nisi efficere, ut aut ne fieri possit auspicium, aut, si
fiat, videri Ρ

XXXVII. Nam iuud admodum ridiculum, quod
negas Deiotarum, auspiciorum, quae sibi ad Pom-
peium proficiscenti facta sunt, poenitere, quod, fidem
secutus amicitiamque populi Romani, functus sit of-
ficio: antiquiorem enim sibi fuisse laudem et glo·
riam, quam regnum et ,possessiones suas. Credo id
quidem: sed hoc nihil ad auspicia. Nec enim ei
cornix canere potuit, recte eum facere, quod populi
Romani libertatem defendere pararet. Ipse hoc sen-
tiebat, sicuti sensit. Aves eventus significant aut ad-
versos, aut secundos: virtutis auspiciis video esse
usum Deiotarum3 quae vetat spectare fortunam, dum
praestetur fides. Aves vero, si prosperos eventus os-
tenderunt, certe fefellerunt. Fugit e proelio cum
Pompeio: grave tempus. Discessit ab eo: luctuosa
res. Caesarem eodem tempore hostem et hospitem vidit z
quid hoc tristius? Is cum ei Troginorum tetrarchiam
eripuisset, et asseclae suo Pergameno, nescio cui,
dedisset, eidemque detraxisset Armeniam a senatu
datam3 cumque ab eo magnificentissimo hospitio
acceptus esset; spoliatum reliquit et hospitem et re-
gem. Sed labor longius: ad propositum revertar.
Si eventa quaerimus, quae exquiruntur avibus, nullo
modo prospera Deiotaro: sin officia, a virtute ipsius,
non ab auspiciis, petita sunt.

XXXVIII. Omitte igitur lituum Romuli, quem
in maximo incendio negas potuisse comburi: con-
temne cotem Attii N avii. Nihil debet esse in philo-
sophia commenticiis fabellis loci. Illud erat philo-
sophi, totius augurii primum naturam ipsam videre,

