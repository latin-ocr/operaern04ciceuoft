414 PARADOXON V.

tergunt, qui ungunt, qui verrunt, qui spargunt, non
honestissimum locum servitutis tenent3 sic in civi-
tate, qui se istarum rerum cupiditatibus dediderunt,
ipsius servitutis locum paene infimum obtinent.
‘⁶ Magna,' ’ inquis, ‘⁶ bella gessi. magnis imperiis
et provinciis praefui) ' Gere igitur animum laude
dignum. Echionis tabula te stupidum detinet, aut
signum aliquod Polycleti. Mitto, unde sustuleris, et
quomodo habeas. Intuentem te, admirantem, cla-
mores tollentem, cum video, servum te aese ineptia-
rum omnium judico. “ Nonne igitur sunt ista fes-
tiva?” Sint: nam nos quoque oculos eruditos habe-
mus. Sed obsecro te, ita venusta habeantur ista, non
ut vincula virorum sint, sed ut oblectamenta puero-
rum. Quid enim censes? si L. Mummius aliquem
istorum videret, matellionem Corinthium cupidis-
sime tractantem, cum ipse totam Corinthum con-
temsisset; utrum illum civem excellentem, an atri-
ensem diligentem, putaret? Reviviscat M‘ Curius,
aut eorum aliquis, quorum in villa ac domo nihil
splendidum, nihil ornatum fuit, praeter ipsos; et vi-
deat aliquem, summis populi beneficiis usum, bar-
batulos mullos exceptantem de piscina, et pertrac-
tantem, et muraenarum copia gloriantem: nonne
hunc hominem ita servum judicet, ut ne in familia
quidem dignum majore aliquo negotio putet ? An
eorum servitus dubia est, qui, cupiditate peculii,
nullam conditionem recusant durissimae servitutis?
Haereditatis spes quid iniquitatis in serviendo non
suscipit Ρ quem nutum locupletis orbi senis non ob-
servat? Loquitur ad voluntatem : quidquid denun-
tiatum sit, facit 2 assectatur, assidet, muneratur.
Quid horum est liberi? quid denique non servi in-
ertis.

ΙΙΙ. Quid? jam illa cupiditas (quae videtur oese
liberalior) honoris, imperii, provinciarum, quam dura
est domina! quam imperiosa! quam vehemens!

