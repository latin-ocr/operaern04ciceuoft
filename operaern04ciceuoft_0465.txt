PHAENOMENA. Δ 451

Propter Aquarius obscurum dextra rigat amnem,
*Exiguo qui stellarum candore nitescit.

E multis tamen his duo late lumina fulgent z 175
Unum sub magnis pedibus cernetur Aquari.

Quod superest, gelido delapsum flumine fontis,
Spiniferam subter caudam Pistricis adhaesit:

Et tenues stellae perhibentur nomine [aquai]

Hic aliae volitant parvo cum lumine clarae, 180
Atque priora pedum subeunt vestigia magni
Arcitenentis, et obscurae sine nomine cedunt.

Inde Nepae cernes propter fulgentis acumen

Aram, quam flatu permulcet spiritus Austri,
Exiguo superum quae limina tempore tranat z 185
Nam procul Arcturo est adversa parte locata :
Arcturo magnum spatio supra dedit orbem

Jupiter : hunc parvum inferiore in parte locavit.
Hic tamen, aeterno invisens loca curriculo, nox
Signa dedit nautis, cuncti quae noscere possent, 190
Commiserans hominum metuendos undique casus.
Nam, cum fulgentem cernes sine nubibus atris
Aram sub media coeli regione locatam,

A summa parte obscura caligine tectam,

Tum validis fugito devitans viribus Austrum : 195
Quem si prospiciens vitaveris, omnia caute
Armamenta locans, tuto labere per undas.

Sin gravis inciderit vehementi flamine ventus,
Perfringet celsos defixo robore malos;

Ut res nulla feras possit mulcere procellas, 200
Ni parte ex Aquilonis opacam pellere nubem
Coeperit, et subitis auris diduxerit Ara.

Sin humeros medio in coelo Centaurus habebit,
Ipseque coerulea contectus nube feretur,

Atque Aram tenui caligans vestiet umbra, 205
Ad signorum obitum vis est metuenda F avoni.

Ine autem Centaurus, in alta sede locatus,

Qu‘a sese claro collucens Scorpius infert,

Haec subter, partem praeportans ipse virilem,

Cedit, equi partoe properans conjungere Chelis. 210

