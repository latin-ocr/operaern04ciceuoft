DE DIVINATIONE, Lm. 11. CAP. 9. 61

periisset auspiciis, idem eventurum fuisset. Ubi ost
igitur divinatio ista Stoicorum ? quae, si fato omnia
fiunt, nihil nos admonere potest, ut cautiores simus.
Quoquo enim modo nos gesserimus, fiet tamen illud,
quod futurum est. Sin autem id potest flecti, nul-
lum est fatum: ita ne divinatio quidem, quoniam ea
rerum futurarum est. Nihil autem est pro certo fu-
ἓιὲι-ιιω, quod, potest aliqua procuratione accidere, ne

t.

IX. Atque ego ne utilem quidem arbitror esse
nobis futurarum rerum scientiam. Quae enim vita
fuisset Priamo, si ab adolescentia scisset, quos even-
tus senectutis esset habiturus? Abeamus a fabulis ε
propiora videamus. Clarissimorum hominum nostrae
civitatis gravissimos exitus in “ Consolatione” colle-
gimus. Quid igitur? ut omittamus superiores;
Marcone Crasso putas utile fuisse, tum, cum maxi-
mis opibus fortunisque florebat, scire, sibi, interfecto
Publio filio, exercituque deleto, trans Euphratem
cum ignominie et dedecore esse pereundum ¹? An Cn.
Pompeium, censes, tribus suis consulatibus, tribus
triumphis, maximarum rerum gloria, laetaturum
fuisse, si scisset, se in solitudine AEgyptiorum truci-
datum iri, amisso exercitu: post mortem vero ea
consecutura, quae sine lacrymis non possumus dicere?

Quid vero Caesarem putamus? si divinasset,
fore, ut, in eo senatu quem majore ex parte ipse
cooptasset, in curia Pompeia, ante ipsius Pompeii
simulacrum, tot centurionibus suis inspectantibus,
a nobilissimis civibus, partim etiam a se omni-
bus rebus ornatis, trucidatus ita jaceret, ut ad ejus
corpus, non modo amicorum, sed ne servorum qui-
dem, quisquam accederet ; quo cruciatu animi vitam
acturum fuisse ? Certe igitur ignoratio futurorum
malorum utilior oet, quam scientia·

Nam illud quidem dici, praesertim a Stoicis, nullo
modo potest: Non isset ad arma Pompeius: non
transisset Crassus Euphratem: non suscepisset bel-

(Pham.) vox.. ιν. G

