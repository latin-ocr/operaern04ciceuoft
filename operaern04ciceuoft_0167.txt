M. TULLII CICERONIS,

DE

LEGIBUS,

LIBER SECUNDUS.
—4—

· I. Atticus. SED visne, quoniam et satis jam am-
bulatum est, et tibi aliud dicendi mitium sumendum
est, locum mutemus, et in insula, quae est in Fi-
breno, (nam opinor illi alteri flumini nomen esse)
sermoni reliquo demus operam, sedentes? Marcus.
Sane quidem: nam illo loco libentissime soleo uti,
sive quid mecum ipse cogito, sive quid aut scribo
aut lego. Attiou-‚e Equidem, qui nunc primum
huc venerim, satiari non queo. magnificasque villas,
et pavimenta marmorea, et laqueata tecta, contemno.
Ductus vero aquarum (quos isti Nilos et Euripos
vocant) quis non, cum haec videat, irriserit? Itaque,
ut tu paulo ante, de lege et jure disserens, ad natu-
ram referebas omnia; sic, in his ipsis rebus quae ad
requietem animi delectationemque quaeruntur, na-
tura dominatur. Quare antea mirabar, (nihil enim
his in locis nisi saxa et montes, cogitabam ; idque ut
facerem, et orationibus inducebar tuis, et versibus)
sed mirabar, ut dixi, te tam valde hocloco delectari:

nunc contra miror, te, cum Roma absis, usquam po-
tius esse. Marcus. Ego vero, cum licet plures dies

