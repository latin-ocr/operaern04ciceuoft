DE SENECTUTE, Cn. 11. :345

senem esse mallem, quam esse senem ante, quani
essem. Itaque nemo adhuc convenire me voluit,cu1
fuerim occupatus.

At minus habeo virium, quam vestrum utervis.
Ne vos quidem T. Pontii centurionis vires habetis:
num idcirco est ille praestantior. ⁹ Moderatio modo
virium adsit, et tantum, quantum potest, quisque
nitatur: nae ille non magno desiderio tenebitur vi-
rium. Olympiae per stadium' ingressus esse Milo di-
citur, cum humeris sustineret bovem vivum. Utrum
igitur has corporis, an Pythagorae tibi malis vires in-
genii dari? Denique isto bono utare, dum adsit,
cum absit, ne requiras3 nisi forte adolescentes pue-
ritiam, paulum aetate progressi adolescentiam, de-
beant requirere. Cursus est certus aetatis, et una via
naturae, eaque simplex: suaque cuique parti aetatis
tempestivitas est data3 ut et infirmitas puerorum, et
ferocitas juvenum, et gravitas jam constantis aetatis,
et senectutis maturitas, naturale quiddam habeat,
quod suo tempore percipi debeat.

Arbitror te audire, Scipio, hospes tuus avitus,
Masinissa, quae faciat hodie, nonaginta annos natus·
cum ingressus iter pedibus sit, in equum omnino
non adscendere3 cum equo, ex equo non descendere;
nullo imbre, nullo frigore adduci, ut capite operto
sit; summam in eo esse corporis siccitatem3 itaque
exsequi omnia regis officia et munera. Potaet igitur
exercitatio et temperantia, etiam in senectute, con-
servare aliquid pristini roboris.

XI. Non sunt in senectute vires ⁹ ne postulantur
quidem vires a senectute. Ergo, et legibus et insti-
tutis, vacat aetas nostra muneribus iis, quae non pos-
sunt sine viribus sustineri· itaque non modo, quod
non possumus, sed ne quantum possumus quidem,
cogimur.

- At ita multi sunt imbecilli senes, ut nullum officii
aut omnino vitae munus exsequi possunt. At id qui-
dem non proprium senectutis est vitium, sed com-

