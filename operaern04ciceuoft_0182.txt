168 DE LEGIBUS, LIB. ΙΙ. CAP. 15.

agresti immanique vita, exculti ad humanitatem, et
mitigati sumus: Initiaque ut appellantur, ita re
vera principia vitae cognovimus: neque solum cum
laetitia vivendi rationem accepimus, sed etiam cum
spe* meliore moriendi, Quid autem mihi displiceat
[in nocturnis,] poe'tae indicant comici. Qua licentia
Romae data, quidnam egisset ille, qui in sacrificium
cogitatam libidinem intulit, quo ne imprudentiam
quidem oculorum adjici fas fuit? Atticus. Tu vero is-
tam Romae legem rogato ε nobis nostras ne ademeris.

XV. Marcus. Ad nostras igitur revertor3 quibus
profecto diligentissime sanciendum aet, ut mulierum
famam multorum oculis lux clara custodiat, initien-
turque eo ritu Cereri, quo Romae initiantur. Quo in
genere severitatem majorum senatus vetus auctoritas
de Bacchanalibus, et consulum, exercitu adhibito,
quaestio animadversioque, declarat. Atque omnia
nocturna (ne nos duriores forte videamur) 111 media
Graecia Diagondas Thebanus lege perpetua sustulit.
Novos vero Deos, et in his colendis nocturnas pervi-
gilationes, sic Aristophanes, facetissimus poeta vete-
ris comoediae, vexat, ut apud eum Sabazius, et qui-
dam alii Dii peregrini judicati, e civitate ejiciantur.
Publicus autem sacerdos imprudentiam consilio ex-
piatam metu liberet3 audaciam in admittendis reli-
gionibus foedis damnet, atque impiam judicet.

J am ludi publici, quoniam sunt eavea circoque
divisi, sint corporum certationes, cursu et pugila-
tione, luctatione, curriculisque equorum usque ad
certam victoriam in circo constitutis; cavea, cantu,
voce, ac fidibus, et tibiis; dum modo ea moderata
sint, ut lege praescribitur: assentior enim Platoni,
nihil tam facile in animos teneros atque molles in-
fluere, quam varios canendi sonos; quorum, dici vix
potest, quanta sit vis in utramque partem. Namque
et incitat languentes, et languefacit excitatos, et tum
remittit animos, tum contrahit: civitatumque hoc
multarum in Graecia interfuit, antiquum vocum ser·

