M. TULLII CICERONIS
T Ι Μ AE U S,

SEU

DE UNIVERSITATE. ’

(Fragmentum.)

-Φ-

1. MULTA sunt a nobis, et in “ Academicis'’ con-
scripta contra physicos, et saepe cum P. Nigidio,
Carneadeo more et modo, disputata„ Fuit enim vir
ille, cum caeteris artibus, quae quidem dignae libero
essent, ornatus omnibus, tum acer investigator et di-
ligens earum rerum quae a natura involutae viden-
tur. Denique sic judico, post illos nobiles Pythago-
reos, quorum disciplina exstincta est quodammodo,
cum aliquot saecula in Italia Siciliaque viguisset,
hunc exstitisse, qui illam renovaret. Qui cum me,
in Ciliciam proficisentem, Ephesi exspectavisset, Ro-
mam ex legatione ipse decedens ; venissetque eodem
Mitylenis, mei salutandi et visendi causa, Cratippus,
Peripateticorum omnium, quos quidem ego audive-
rim, meo judicio facile princeps; perlibenter et Ni-
gidium vidi, et Cratippum cognovi. Ac primum
quidem tempus salutationibus, reliquum perconta-

tione, consumsimus. “ “ ¹*

Desunt multa.

