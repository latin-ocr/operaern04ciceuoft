TIMAE Us. CAP. 7. 435

tione et senio alebat sui, cum ipse per se, et a se,
et pateretur et faceret onmia. Sic enim ratus est ille,
qui ista junxit et condidit, ipsum se contentum esse
mundum, neque egere altero. Itaque nec ei manus
affin'xit, quia nec capiendum quidquam erat, nec re-
pellendum ; nec pedes, nec alia membra, quibus in-
gressus corpore sustineret. Motum enim dedit coelo
eum, qui figurae ejus sit aptissimus, qui unus ex
septem motibus mentem atque intelligentiam cohibe-
ret maxime. Itaque una conversione atque eadem
ipse circum se torquetur et vertitur. Sex autem reli-
quos motus ab eo separavit: ita-que eum ab omni
erratione liberavit. Ad hanc igitur conversionem,
quae pedibus et gradu non egeret, ingrediendi mem-
bra non dedit. Haec Deus is, qui erat, de aliquando
Deo fiituro cogitans, laevem eum effecit et undique
aequabilem, et, a medio ad summum, parem, et per-
fectum atque absolutum ex absolutis atque perfectis.
Animum autem ut in eo medio collocavit, ita per
totum tetendit: deinde eum circumdedit corpore, et
vestivit extrinsecus ε coeloque solivago et volubili, et
in orbem incitato, complexus est, quod secum ipse,
propter virtutem, facile esse posset, nec desideraret
alterum, satis sibi ipse notus et familiaris. Sic Deus
ille {eternus hunc perfecte beatum Deum procreavit.
Sed animum haud ita, ut modo locuti sumus, tum
denique, cum corpus ei effecisset, inchoavit: neque
enim esset rectum, minori parere majorem. Sed nos
multa inconsiderate ac temere dicimus.

VII. Deus autem et ortu et virtute antiquiorem
genuit animum ; eumque, ut dominum atque impe-
rantem, obedienti praefecit corpori: idque molitus
tali quodam est modo. Ex materia, quae individua
est, et quae semper unius modi, suique similis, et ex
ea, q 1ae corporibus dividua gignitur, tertium mate-
riae genus ex duobus in medium admiscuit, quod
esset ejusdem naturae, et quod alterius: idque in-
terjecit inter indivlduum, atque id quod dividuum

