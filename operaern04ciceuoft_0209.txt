DE LEGIBUS, Lm. ΙΙΙ. CAP. 18. 195

satis dixit pro se in illis libris Scipio, tamen liberta-
tem istam largior populo, ut et auctoritate v: leant
et utantur boni. Sic enim a me recitata lex est de
suffragiis: ‘⁶ Optimatibus nota, plebi libera sunt0.’'
Quae lex hanc sententiam continet, ut onmes leges
tolleret, quae postea latae sunt, quae tegunt omni ra-
tione suffragium, ne quis inspiciat tabellam, ne ro-
get, ne appellet. Pontes etiam lex Maria fecit an-
gustos. Quae si opposita sunt ambitiosis, ut sunt
fere, non reprehendo : sin valuerint tantum leges, ut
ne sint ambitus; habeat sane populus tabellam,
quasi vindicem libertatis, dum modo haec optimo
cuique et gravissimo civi ostendatur, ultroque offera-
tur; uti in eo sit ipso libertas, in quo populo po-
testas honeste bonis gratificandi datur. quue nunc
fit illud, quod a te modo, Quinte, dictum est, ut
minus multos tabella condemnet, quam solebat vox,
quia populo licere satis est. Hoc retento, reliqua
voluntas auctoritati aut gratiae traditur. Itaque, ut
omittam largitione corrupta suffragia, non vides, si
quando ambitus sileat, quaeri in suffragiis, quid opti-
mi viri sentiant? Quamobrem lege nostra libertatis
species datur, bonorum auctoritas retinetur, conten-
tionis causa tollitur.

XVIII. Deinde sequitur, quibus jus sit cum po-
pulo agendi, aut cum senatu3 gravis, et, ut arbitror,
praeclara lex. “ Quae cum populo, quaeque in patri-
bus agentur, modica sunto ;'’ id est, modesta atque
sedata. Actor enim moderatur et fingit, non modo
mentem ac voluntates, sed paene vultus, eorum, apud
quos agit: quod in senatu non est difficile: est enim
senator is, cujus non ad auditorem referatur animus,
sed qui per se ipse spectari velit. Huic jussa tria
sunt: ut adsit3 nam gravitatem res habet, cum fre-
quens ordo est: ut loco dicat, id est, rogatus: ut
modo, ne sit infinitus: nam brevitas, non modo
senatoris, sed etiam oratoris, magna laus est in sen-
tentia. Nec est unquam longa oratione utendum,

