DE LEGIBUS, Lm. Ι. CAP. 24. 151

mulacrum aliquod, dedicatum putabit3 tantoque
munere Deorum semper dignum aliquid et faciet et
sentiet: et, cum se ipse tentarit, totumque perspexe-
rit; intelliget, quemadmodum a natura subornatus
in vitam venerit, quantaque instrumenta habeat ad
obtinendam adipiscendamque sapientiam. quoniam
[principio] rerum omnium quasi adumbratas intelli

gentias animo ac mente conceperit; quibus illustra-
tus, sapientia duce, bonum virum, et, ob eam ipsam
causam, cernat se beatum fore.

XXIII. N am, cum animus, cognitis perceptisque
virtutibus, a corporis obsequio indulgentiaque disces-
serit, voluptatemque, sicut labem aliquam decoris,
oppresserit, omnemque mortis dolorisque timorem
effugerit, societatemque caritatis coierit cum suis,
omnesque, natura conjunctos, suos duxerit, cultum-
que Deorum et puram religionem susceperit, et exa-
cuerit illam, ut oculorum, sic ingenii aciem, ad bona
deligenda, et rejicienda contraria (quae virtus, ex pro-
videndo, est appellata Prudentia); quid eo dici aut
cogitari poterit beatius ?

Idemque cum coelum, terras, maria, rerumque
omnium naturam perspexerit, eaque unde generata,
quo recurrant, quando, quo modo obitura, quid in iis
mortale et caducum, quid divinum, aeternumque sit,
viderit3 ipsumque ea moderantem et regentem paene
prehenderit, seseque non [unius, circumdatum moeni-
bus, loci,] sed civem totius mundi, quasi unius urbis,
agnoverit 3 in hac ille magnificentia rerum, atque in
hoc conspectu et cognitione naturae, (Dii immortales ἱ)
quam ipse se noscet! quod Apollo praecepit Py-
thius. Quam contemnet, quam despiciet, quam pro
nihilo putabit, ea quae vulgo dicuntur amplissima!

XXIV. Atque haec omnia, quasi sepimento
aliquo, vallabit disserendi ratione, veri et falsi judi-
candi disciplina et scientia, et arte quadam intelli-
gendi, quid quamque rem sequatur, et quid sit 0111-
que oontrarium. Cumque se ad civilem societatem

