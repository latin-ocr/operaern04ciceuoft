426 SOMNIUM SCIPIONIS. CAP. 8.

diuturnam quidem gloriam assequi possumus. Quid
autern interest, ab iis qui postea nascentur, sermonem
fore de te, cum ab iis nullus fuerit, qui ante nati
sint? qui nec pauciores, et certe meliores fuerunt
viri : cum praesertim apud eos ipsos, a quibus audiri
nomen nostrum potest, nemo unius anni memoriam
consequi possit: homines enim populariter annum
tantummodo solis, id est, unius astri, reditu metiun-
tur: cum autem ad idem, unde semel profecta sunt,
cuncta astra redierint, eamdemque totius coeli de-
scriptionem longis intervallis retulerint, tum ille vere
vertens annus appellari potest: in quo vix dicere
audeo, quam multa saecula hominum teneantur.
Namque, ut olim deficere sol hominibus, exstingui-
que visus est, cum Romuli animus haec ipsa in tem-
pla penetravit3 ita, quandoque eadem parte sol,
eodemque tempore, iterum defecerit, tum, signis om-
nibus ad idem principium, stellisque revocatis, ex-
pletum annum habeto. Hujus quidem anni nondum
vicesimam partem scito esse conversam. Quocirca, si
reditum in hunc locum desperaveris, in quo omnia
sunt magnis et praestantibus viris; quanti tandem
est ista hominum gloria, quae pertinere vix ad unius
anni partem exiguam potest? Igitur alte spectare si
voles, atque hanc sedem et aeternam domum con-
tueri3 neque te sermonibus vulgi dederis, nec in
praemiis humanis spem posueris rerum tuarum; suis
te, oportet, illecebris ipsa virtus trahat ad verum de-
cus. Quid de te alii loquantur, ipsi videant: sed lo-
quentur tamen. Sermo autem omnis ille et angustiis
cingitur iis regionum quas vides; nec unquam de
ullo perennis fuit3 et obruitur hominum interitu; et
oblivione posteritatis exstinguitur.

VIII. Quae cum dixisset, Ego vero, inquam, 0
Africane, si quidem bene meritis de patria quasi
limes ad coeli aditum patet, quamquam, a pueritia
vestigiis ingressus patriis et tuis, decori vestro non
defui; nunc tamen, tanto praemio proposito. enitar

 

’,ι’-.-

ΠΒΩΙΓΗ,Η”··

