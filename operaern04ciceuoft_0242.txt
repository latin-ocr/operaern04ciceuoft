228 DE-OFFICIIS, [ΛΒ. 1. CAP 25ss

discrimen vocantur. Promtiores igitur debemus esse
ad nostra pericula, quam ad communia, dimicareque
paratius de honore et gloria, quam de caeteris oom-
modis.

Inventi autem multi sunt, qui non modo pecu-
niam, sed v itam etiam, profundere pro patria parati
essent, iidem gloriae jacturam ne minimam quidem
facere vellent, ne republica quidem postulante: ut
Callicratidas, qui, cum Lacedaemoniomm dux fuisset
Peloponnesiaco bello, multaque fecisset egregie, ver-
tit ad extremum omnia, cum consilio non paruit
eorum, qui classem ab Arginussis removendam, nec
cum Atheniensibus dimicandum, putabant. Quibus
ille respondit, Lacedaemonics, classe ina amissa,
aliam parare posse, se fugere sine suo dedecore non
posse. Atque haec quidem Lacedaemoniis plaga me-
diocris: illa pestifera, qua, cum Cleombrotus, invi-
diam timens, temere cum Epaminonda conflixisset,
Lacedaemoniorum opes corruerunt. Quanto Q. Max-
imus melius! de quo Ennius:

“ Unus homo nobis cunctando restituit rem.
” Non ponebat enim rumores ante salutem.

Ergo, post lue magisque viri nunc gloria clarew'

Quod genus peccandi vitandum ost etiam in rebus
urbanis. Sunt enim, qui, quod sentiunt, etsi opti-
mum sit, tamen invidiae metu non audeant dicere·
XXV. Omnino, qui reipublicae praefuturi sunt,
duo Platonis praecepta teneant; unum, ut utilitatem
civium sio tueantur, ut, quaecumque agunt, ad eam
referant, obliti commodorum suorum3 alterum, ut
totum corpus reipublicae curent, ne, dum partem ali-
quam tuentur, reliquas deserant. Ut enim tutela, sic
procuratio reipublicae, ad utilitatem eorum qui oom-
missi sunt, non ad eorum quibus commissa est, ge-
renda est. Qui autem parti civium consulunt, partem
negligunt, rem perniciosissimam in civitatem indu

