158 DE LEGIBUS, 111n.n.c.41⁵.6.

composita sanctaque essent, ms leges videlicet nomi-

narunt. Ex quo intelligi par est, eos, qui perniciosa
et injusta populis' Jussa descripserint, cum eontra fe-

cerint, quam polliciti professique sint, quidvis potius
tulisse, quam leges: ut perspicuum esse possit, in
ipso nomine legis interpretando messe vim et senten-
tiam justi et juris legendi.

Quaero igitur a te, Quinte, sicut illi solent3 Quo
si civitas careat, ob mm ipsam causam, quod eo ea-
reat, pro nihilo habenda sit, id estne numerandum ιιι
bonis? Quintus. Ac maximis quidem. Marcus.
Lege autem carens civitas anne ob id ipsum habenda
nullo loco? Quintus. Dici aliter non potest. Mar-
cus. Necesse est igitur, legem haberi in rebus optimis-
Quintus. Prorsus assentior.

Marcus. Quid, quod multa perniciose, multa
pestifere, sciscuntur in populis, quae non magis legis
nomen attingunt, quam si latrones aliqua consessu
suo sanxerint? Nam neque medicorum praeoepta
dici vere possent, si quae inscii imperitique pro salu-
taribus mortifera conscripserint3 neque ιιι populo
lex, cuicuimodi fuerit illa, [etiam] si perniciosum
aliquid populus acceperit. Ergo est lex Jus torum in-
justorumque distinctio, ad illam antiquissimam et re-
rum omnium principem expressa naturam, ad quam
leges hominum diriguntur, quae supplicio improbos
afficiunt, defendunt ac tuentur bonos.

VI. Quintus. Praeclare intelligo. nec vero jam
aliam esse ullam legem puto non modo habendam,
sed ne appellandam quidem. Marcus. Igitur tu
Titias et Apuleias leges nullas putas? Quintus. Ego
vero ne Livias quidem. Marcus. Et recte, quae
praesertim, uno versiculo senatus, puncto temporis,
sublatae sint: lex autem ina, cujus vim explioevi,
neque tolli neque abrogari potest. Quintus. Eas tu
igitur leges rogabis, videlicet, quae nunquam abro-

gentur? Marcus. Certe, si modo aoceptae a vobis
duobus erunt.

