448 PHAENOMENA.

Corpore semifero magno Capricornus in orbe ε
Quem cum perpetuo vestivit lumine Titan, 60
Brumali flectens contorquet tempore cursum.

Hoc cave te ponto studeas committere mense t

Nam non longinquum spatium labere diurnum τ

N on hiberna cito volvetur curriculo nox:

Humida non sese vestris Aurora querelis 65
Ocyus ostendet, clari praenuntia solis:

At validis aequor pulsabit viribus Auster:

Tum fixum tremulo quatietur frigore corpus.

Sed tamen anni jam labuntur tempore toto,

Nec-cui signorum cedunt, neque flamina vitant, 70
Nec metuunt canos minitanti murmure fluctus.
Atque etiam supero, navi pelagoque vagatus,
Mense, Sagittipotens solis cum sustinet orbem.

N am jam cum minus exiguo lux tempore praesto est,
Hoc signum veniens poterunt praenoscere nautae:

J am prope praecipitante licebit visere nocte, 76
Ut sese ostendens emergit Scorpius alte,

Posteriore trahens flexum vi corporis arcum z

J am supra cernes Arcti caput esse minoris,

Et magis erectum ad summum versarier orbem. 80
Tum sese Orion toto jam corpore condit

Extrema prope nocte, et Cepheus conditur ante,
Lumborum tenus, a [prima] depulsus ad undas.
Hic, missore vacans, fulgens jacet una Sagitta,
Quam propter nitens penna convolvitur Ales ε 85
Et clinata magis paulo est Aquilonis ad auras.

At propter se Aquila ardenti cum corpore portat,
Igniferum mulcens tremebundis aethera pennis,

N on [nimis] ingenti cum corpore; sed grave mostis
Ostendit nautis, perturbans aequora, signum. 90
Tum magni curvus Capricorni corpora propter
Delphinus jacet, haud nimio lustratu' nitore,

Praeter quadruplices stellas in fronte locatim,

Quas intervallum binas disterminat unum.

Caetera pars latet, ac tenui cum lumine serpit. 9⁵
Illae, quae fulgent luces ex ore corusce,

