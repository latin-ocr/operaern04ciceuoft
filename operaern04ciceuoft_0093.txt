DE DIVINATIONE, Lm. ΙΙ. CAP. 34. 79

Albana deducta ad utilitatem agri suburbani, non
ad arcem urbemque retinendam. At paulo post au-
dita vox est monentis, ut providerent, ne a Gallis
Roma caperetur: ex eo Aio Loquenti aram in N ova
Via consecratam. Quid ergo? Aius iste Loquens,
quando eum nemo norat, aiebat, et loquebatur; et
ex eo nomen invenit: posteaquam et sedem et aram
et nomen invenit, obmutuit. Quod idem dici de
Blonet‘a potest; a qua, praeterquam de sue plena,
quid unquam moniti sumus? Satis multa de ostentis.

XXXIII. Auspicia restant, et sortes eae quae du-
cuntur, non fflae quae vaticinatione funduntur, quae
oracula verius dicimus; de quibus tum dicemus,
cum ad naturalem divinationem venerimus. Restat
etiam de Chaldaeis: sed primum auspicia videamus.
Difficilis auguri locus ad contra dicendum: Marso
fortasse, sed Romano facillimus. N on enim sumus
ii nos augures, qui, avium reliquorumve signorum
observatione, futura dicamus: et tamen credo, Ro-
mulum, qui urbem auspicato condidit, habuisse opi-
nionem, esse in providendis rebus augurandi scien-
tiam (errabat enim multis 111 rebus antiquitas), quam
vel usu jam, vel doctrina, vel vetustate, immutatam
videmus. Retinetur autem, et ad opinionem vulgi,
et ad magnas utilita es reipublicae, mos, religio,
disciplina, Jus augurum, collegii auctoritas.

Nec vero non omni supplicio digni P. Claudius,
L. Junius, consules, qui contra auspicia navigarunt.
Parendum enim fuit religioni, nec patrius mos tam
contumaciter repudiandus. Jure 1811111,- alter populi
judicio damnatus est; alter mortem sibi ipse con-
scivit. Flaminius non paruit auspiciis: itaque periit
cum exercitu. At, anno post, Paulus paruit. Num
minus cecidit in Cannensi pugna cum exercitu ’ἓ
Etenim, ut sint auspicia (quae nulla sunt), haec certe,
quibus utimur, sive tripudio, sive de coelo, simulacra
sunt auspiciorum, auspicia nullo modo.

XXXIV. ⁴⁴ Q. Fabi, te mihi in auspicio esse volo-'⁹

