DE AMICITIA, CAP. 4. 371

de republica: cujus disputationis fuit extremum fere
de immortalitate ani1norun13 quae se in quiete per

’ visum ex Africano audisse dicebat. ld si ita est, ut

optimi cujusque animus in morte facillime evolet,
tamquam e custodia vinculisque corporis; cui cen-
semus cursum ad Deos faciliorem fuisse, quam Sci-
pioni? Quocirca, moerere hoc ejus eventu, vereor,
ne invidi magis quam amici sit. Sin autem illa ve-
riora, ut idem interitus sit animorum et corporum,
nec ullus sensus maneat; ut nihil boni est in morte,
sic certe nihil mali: sensu enim amisso, fit idem,
quasi natus non esset omnino: quem tamen esse
natum et nos gaudemus, et haec civitas, dum erit,
laetabitur.

Quamobrem, curn illo quidem (ut supra dixi)
actum optime est; mecum incommodius3 quem
fuerat aequius, ut prius introieram, sic prius exire
de vita. Sed tamen recordatione nostrae amicitiae sic
fruor, ut beate vixisse videar, quia cum Scipione
vixerim ς quocum mihi conjuncta cura de re publica
et de privata fuit, quocum et domus et militia com-
munis, · et (id, in quo est omnis vis amicitiae) volun-
tatum, studiorum, sententiarum, summa consensio.
Itaque non tam ista me sapientia), quam modo Fan-
nius commemoravit, fama delectat, falsa praesertim,
quam quod amicitiae nostrae memoriam spero sempi-
ternam fore. quue mihi eo magis est cordi, quod,
ex omnibus saeculis, vix tria aut quatuor nominantur
paria amicorum: quo in genere sperare videor, Sci-
pionis et Laelii amicitiam notam posteritati fore.

Fannius. Istud quidem, Laeli, ita necesse est:
sed, quoniam amicitiae mentionem fecisti, et sumus
otiosi, pergratum mihi feceris, (spero item Scaevolae)
si, quemadmodum soles de caeteris rebus, cum ex te
quaeruntur, sic de amicitia disputaris, quid sentias,
qualem existimes, quae praecepta des.

Scaevola. Mihi vero pergratum erit. atque, idip-
sum 011111 tecum agere conarer, Fannius antevertit·

