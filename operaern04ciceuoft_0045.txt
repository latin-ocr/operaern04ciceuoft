DE DIVINATIONE, Lm. Ι. CAP. 35. 31

illam victoriam Lysandri, qua Athenienses concide-
runt, (qua in pugna quia Castor et Pollux cum
Lacedaemoniorum classe visi esse dicebantur, eorum
insignia Deorum, steHae aureae, quas dixi, Delphis
positae) paulo ante Leuctricam pugnam deciderunt,
neque repertae sunt. Maximum vero illud portentum
iisdem Spartiatis fuit, quod, cum oraculum ab Jove
Dodonaeo petivissent, de victoria sciscitantes, legati-
que illud, in quo inerant sortes, collocavissent3 si-
mia, quam rex Molossorum m deliciis habebat, et
sortes ipsas, et caetera quae erant ad sortem parata,
disturbavit, et aliud alio dissipavit. Tum ea, quae
praeposita erat oraculo, sacerdos dixisse dicitur, de
salute Lacedaemoniis esse, non de victoria, cogitan-
dum.

XXXV. Quid? bello Punico secundo, nonne C.
Flaminius, consul iterum, neglexit signa rerum fu-
turarum magna cum clade reipublicae ? qui, exerci-
tu lustrato, cum Arretium versus castra movisset, et
contra Hannibalem legiones duceret ς et ipse, et equus
ejus, ante signum J ovis Statoris, sine causa repente
concidit; nec eam rem habuit religioni; objecto
signo, ut pen‘tis videbatur, ne committeret proelium.
Idem cum tripudio auspicaretur, pullarius diem proe-
lii committendi differebat. Tum Flaminius ex eo
quaesivit, si ne postera quidem pulli pascerentur, quid
faciendum censeret. Cum ille quiescendum respon--
disset; Flaminius, ‘⁶ Praeclara vero auspicia, si esu-
rientibus pullis res geri poterit, saturis nihil gere-
tur!” Itaque signa convelli, et se sequi, jussit. Quo
tempore, cum signifer primi hastati signum non pos-
set movere loco, nec quidquam proficeretur, pluras
cum accederent3 Flaminius, re nuntiata, suo more
neglexit. Itaque tribus horis concisus exercitus, at-
que ipse interfectus est. Magnum illud etiam, quod
addidit Coelius, eo tempore ipso, cum hoc calamito-
sum fieret proelium, tantos terrae motus in Liguribus,
Gallia, compluribusque insulis, totaque in Italia, fac-

