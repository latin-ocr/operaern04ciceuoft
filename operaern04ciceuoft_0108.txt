94 DE DIVINATIONE, 1:113. ΙΙ. CAP. 54.

haru spicea, et fulguratores, et interpretes ostentorum,
et augures, et sortilegos, et Chaldaeos ‚⁹ quorum ge-
nerum nullum est, ex quo non aliquid, sicut praedic-
tum sit, evaserit. Ergo aut ea quoque genera divi-
nandi sunt, quae tu rectissime inlproba83 aut, si &a
non sunt, non intelligo, cur haec duo sint, quae relin-
quis. Qua ergo ratione haec inducis, eadem illa pos-
sunt esse, quae tollis.

LIV. Quid vero habet auctoritatis furor iste, quem
divinum vocatis, ut, quae sapiens non videat, ea videat
insanus; et is, qui humanos sensus amiserit, divinos
assecutus sit? Sibyllae versus observamus, quos illa
furens fudisse dicitur ι quorum interpres nuper, falsa
quadam hominum fama, dicturus in senatu putaba-
tur, eum, quem re vera regem habebamus, appellan-
dum quoque esse regem, si salvi esse vellemus. Hoc
si est in libris, in quem hominem, et in quod tem-
pus est? Callicle enim, qui illa composuit, perfecit,
ut, quodcumque accidisset, praedictum videretur, ho-
minum et temporum definitione sublata. Adhibuit
etiam latebram obscuritatis, ut iidem versus alias in
aliam rem posse accommodari viderentur. Non esse
autem illud carmen furentis, cum ipsum poe'ma de-
clarat, (est enim magis artis et diligentiae, quam in-
citationis et motus) tum vero ea, quae Ακροστιχις di-
citur, cum deinceps ex primis versuum literis aliquid
connectitur, ut in quibusdam Ennianis, [quae Ennius
fecit] Id certe magis est attenti animi, quam furen-
tis. Atque in Sibyllinis ex primo versu cujusque
sententiae primis literis illius sententiae carmen omne
praetexitur. Hoc scriptorisrraet, non furentis; adhi-
bentis diligentiam, non insani. Quamobrem Sibyl·
lam quidem sepositam et conditam habeamus, ut,
(id, quod proditum est a majoribus) injussu senatus,
ne legantur quidem libri ; valeantque ad deponendas
potius quam ad suscipiendas religiones: et cum an-
tistitibus agamus, ut quidvis potius ex inis libris,

